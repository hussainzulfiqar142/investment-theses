# Polygon के ज़ीरो नोलेज (ZK) सॉल्यूशन के बारे में कुछ तकनीकी बातें

<br>

## परिचय: ज़ीरो नोलेज सॉल्यूशन ब्लॉकचेन की परफ़ॉर्मेंस को बढ़ाने में कैसे मदद करता है?

- आम तौर पर, ट्रांज़ेक्शन बढ़ाने और ट्रांज़ेक्शन पूरा करने पर लगने वाली फ़ीस को कम करने के लिए जो मॉडर्न तकनीक इस्तेमाल हो रही हैं, उनके काम करने के लिए, ऑफ़-चेन वातावरण ज़रूरी होता है. इसकी एक कमी यह है कि हमें यह पक्का करना होता है कि ट्रांज़ेक्शन सही तरीके से पूरे हो रहे हैं या नहीं. ZKP (ज़ीरो नॉलेज प्रूफ़) कंप्यूटेशनल इंटीग्रिटी को पक्का करने का एक तरीका है, जिससे यह सुनिश्चित होता है कि बिना किसी की देखरेख के, सभी गणनाएँ एकदम सही तरीके से पूरी हो रही हैं.

- ब्लॉकचेन की परफ़ॉर्मेंस बढ़ाने का एक तरीका यह है कि सभी  ट्रांज़ेक्शन, कुछ बंडलों में इक्ट्ठे करके  पूरे किए जाएँ. और परिणामों को वापस L1 चेन पर पोस्ट कर दिया जाए.  प्रूफ़ जनरेशन के ज़रिए वेरिफ़िकेशन लगातार होते रहते हैं, भले ही रोल-अप बैच में ट्रांजेक्शन की संख्या कुछ भी हो. इसकी वजह से इन कार्रवाइयों में लगने वाले समय में काफ़ी कमी आती है.

- ऐसे में ट्रांज़ेक्शन पूरे करने की कीमत कम होने की 2 वजह हैं: पहली वजह यह है कि एक बंडल में जितने ट्रांज़ेक्शन किए जा रहे हैं उन पर कोई व्यक्तिगत फ़ीस नहीं ली जाती और दूसरी वजह यह कि इसमें ब्लॉकस्पेस का कम से कम इस्तेमाल होता है, क्योंकि L1 चेन में सिर्फ़ ZKP और कंप्रेस किया गया डेटा ही स्टोर किया जाता है.

- इस पोस्ट में हम, Polygon के बनाए हुए ZK पर आधारित स्केलिंग सॉल्यूशन के बारे में जानेंगे. हम उम्मीद करते हैं कि अपने पाठकों को अलग-अलग तरह के सभी टूल्स के बीच का अंतर समझा पाएँगे.
<br><br>
## अलग-अलग कंपनियों के रोल-अप के बीच कुछ मुख्य अंतर

<img src="https://i.ibb.co/nm06SgL/d7751d32-9e5d-4e91-8342-50b3444e1786-1430x372.png" alt="d7751d32-9e5d-4e91-8342-50b3444e1786-1430x372" border="0">
<br>

### Polygon Hermez

- हाल ही में देखा गया है कि ईथेरियम पर हुए आधे से ज़्यादा ट्रांज़ेक्शन, टोकन ट्रांसफ़र के रूप में किए गए हैं. 
Hermez का ध्यान इस बात पर केंद्रित था कि ईथेरियम पर टोकन ट्रांसफ़र को बढ़ाया जाए, जिससे इसका इस्तेमाल कुछ वास्तविक कामों, जैसे कि पेमेंट करने के लिए किया जा सके. इससे यूज़र का अनुभव बेहतर होता है और उन्हें औसतन कम फ़ीस देनी पड़ती है. इसके साथ ही, कीमती ब्लॉकस्पेस भी मुक्त होता जाता है.

- यूज़र Hermez में अपना L1 एड्रेस रजिस्टर करेंगे, जिसके बाद उन्हें एक इंटरनल एड्रेस मिल जाएगा और उसका इस्तेमाल Hermez के अंदर होने वाले टोकन ट्रांसफ़र के लिए किया जाएगा. यूज़र अपने Hermez एड्रेस से L1 टोकन निकाल सकते हैं और उसमें L1 टोकन जमा कर सकते हैं. साथ ही, वे सस्ते और तेज़ तरीके से अलग-अलग Hermez पते के बीच टोकन ट्रांसफ़र भी कर सकते हैं.

- ब्लॉक का प्रोडक्शन और प्रूफ़ जेनरेशन कुछ संस्थाओं द्वारा किया जाता है, जिन्हें हम कॉर्डिनेटर कहते हैं. ये संस्थाएँ कुछ और काम भी करती हैं, जैसे: 
 - L1 से पुराना डेटा इकट्ठा करना
 - Hermez पर यूज़र से ट्रांज़ेक्शन की रिक्वेस्ट प्राप्त करना
 - यूज़र के ट्रांज़ेक्शन का इस्तेमाल करके रोल-अप बैच तैयार करना
 - ट्रांज़ेक्शन के प्रूफ़ के तौर पर ZKP के साथ, मर्कल रूट पर नज़र बनाए रखना


### Polygon zkEVM

- ऐसा माना जाता है कि EVM के पूरी तरह से कंपैटिबल होने और सही तरीके से ZKP जेनरेट करने के बीच ऐसा ट्रेडऑफ़ मौजूद है, जिसकी वजह से इन दोनों में से सिर्फ़ किसी एक को चुना जा सकता है. हालाँकि, ओरिजनल ईथेरियम येलो पेपर की खास बातों ध्यान में रखते हुए EVM को फिर सेट करने और ZK के फ़ीचर्स को VM में शामिल करने से, पूरी समस्या सफलतापूर्वक हल हो गई.

- zkEVM को सेट करने में समस्याएँ आने की वजह यह है कि EVM को ZK के हिसाब से नहीं बनाया गया था. ऐसे में यह पक्का करने के लिए कि ओरिजनल EVM के साथ चलने वाले सभी ऑपकोड इसमें भी जोड़े जा सकें, इसके लिए पूरी तरह से नया और लॉजिकल प्रोसेसर वाला EVM बनाने की ज़रूरत थी. इसके अलावा, सभी तरह की कैलकुलेशन को पॉलीनॉमियल कैलकुलेशन में बदलना होगा और ऑफ़ चेन कैलकुलेशन को उनके संबंधित ZKP से जोड़ना होगा.

- पूरी तरह से VM जैसी EVM होने का सबसे बड़ा फ़ायदा यह है कि मौजूदा सभी डीसेंट्रलाइज़ ऐप (और स्मार्ट कॉन्ट्रैक्ट), डेवलपर टूल और ईथेरियम के वॉलेट zkEVM के साथ आसानी से काम करेंगे और साथ ही, ZK के ज़रिए चलने वाले स्केलिंग सॉल्यूशन का भी फ़ायदा ले पाएँगे.


### Polygon Zero

- Polygon Zero की सबसे खास बात है उसका इस्तेमाल किया जाने वाला एल्गोरिदम, जिसे वह ZK प्रूफ़ जेनरेट करने के लिए इस्तेमाल करता है. इसका नाम है, Plonky2

- Plonky2 एक ऐसा एल्गोरिदम है, जो बार-बार ZK प्रूफ़ जेनरेट करता है और इससे प्रूफ़ जेनरेट करने की स्पीड बढ़ती है. यह ट्रांज़ेक्शन के लिए एक साथ कई बैच में प्रूफ़ जेनरेट कर देता है.

- उदाहरण के लिए, मान लेते हैं कि हमारे पास एक बैच में X ट्रांज़ेक्शन हैं जिन्हें वेरिफ़ाई किया जाना है. ऐसा करने का सबसे सीधा तरीका है कि पूरे बैच के लिए एक प्रूफ़ जेनरेट कर लिया जाए, लेकिन ऐसा करना कम्प्यूटेशनल रूप से महंगा है और ऐसा करने में समय भी ज़्यादा लगता है. इसके बजाय, हम ऐसा कर सकते हैं कि Y मशीनों का इस्तेमाल करके Y संख्या में प्रूफ़ जेनरेट कर लें और फिर इन अलग-अलग प्रूफ़ को हम एक साथ इकट्ठा करके एक प्रूफ़ बना लें.

- प्रूफ़ जेनरेट करने के इन दोनों तरीकों की तुलना की जाए तो, तो हम देखेंगे कि सीधे तरीके से ऐसा करने में लगने वाला समय  $O(X)$ है, जबकि रिकर्सिव तरीके से लगने वाला समय $O(log_y X)$ है.

- प्रूफ़ जेनरेट करने के समय को कम करने के अलावा, Plonky2 के बारे में एक पॉज़िटिव बात यह भी है कि यह ईथेरियम के साथ पूरी तरह से कंपैटिबल है. इसलिए, इस एल्गोरिदम की मदद से ऐसी नई VM बनाई जा सकती है, जो पूरी तरह से EVM के कंपैटिबल होगी. जैसे-जैसे Polygon Zero नेटवर्क में और नोड जुड़ते जाते हैं उसी अनुपात में प्रूफ़ जेनरेट करने का रनटाइम भी बढ़ता जाता है. 

### Polygon Miden

- इस ZK रोलअप का सबसे मुख्य अंग है Miden VM. यह एक ओपन-सोर्स पर चलने वाली STARK-आधारित VM है. इसका सबसे मुख्य फ़ीचर यह है कि इसकी मदद से, VM पर पूरे हुए किसी भी प्रोग्राम के लिए STARK-आधारित प्रूफ़ अपने-आप जेनरेट हो जाते हैं. इसका इस्तेमाल बाद में यह वेरिफ़ाई करने के लिए किया जा सकता है कि कोई प्रोग्राम एक ही बार में सही तरीके से पूरा कर लिया गया और उसे दोहराने की ज़रूरत नहीं पड़ी. इसके अलावा, यह जानने की ज़रूरत भी नहीं पड़ी कि प्रोग्राम किस तरह काम करता है.

- Miden VM एक बहुत सामान्य और आसान मशीन है, जो आर्बिट्ररी प्रोग्राम और ट्रांज़ेक्शन को पूरा करने में सक्षम है. Miden VM का लक्ष्य है कि यह ज़्यादातर ब्लॉकचेन सेंट्रिक लैंग्वेज जैसे कि Solidity, Move, Sway को सपोर्ट कर सके. ऐसा करने के लिए, Miden VM लैंग्वेज से जुड़े कंपाइलर बनाएगी, जो उन लैंग्वेज में लिखे गए कॉन्ट्रैक्ट का Miden Assembly में अनुवाद करेंगे. Miden Assembly, Miden VM की अपनी ओरिजनल लैंग्वेज है.

- कुछ अन्य फ़ीचर Miden VM अभी ईथेरियम ईकोसिस्टम में लाना चाहती है. इन फ़ीचर में 'अकाउंट एब्सट्रैक्शन', 'नेटिव मल्टी एसेट सपोर्ट', 'पैरलल एग्ज़ीक्यूशन ऑफ़ इंडिपेंडेंट ट्रांज़ेक्शन' (अगर एक ट्रांज़ेक्शन बीच में रुक जाता है, तो अपने-आप दूसरा ट्रांज़ेक्शन शुरू करना) और ट्रांज़ेक्शन और स्मार्ट कॉन्ट्रैक्ट दोनों के लिए प्राइवेसी जैसी चीज़ें शामिल हैं. 

- Miden VM प्रूफ़ जेनरेट करने के लिए STARK का इस्तेमाल करती है, जिसी तुलना आम तौर पर SNARK के साथ की जाती है. हालाँकि, STARK इस्तेमाल करने के कुछ फ़ायदे ये हैं:

- इसके प्रूफ़ जेनरेट करने वाले सिस्टम को किसी भरोसेमंद सेट-अप की ज़रूरत नहीं पड़ती. वहीं, SNARK को प्रूफ़ जेनरेट करने और वेरिफ़िकेशन की जेनरेट करने के लिए थर्ड पार्टी या फिर अन्य किसी जटिल सेटअप की ज़रूरत होती है.

- कंप्यूटेशनल तौर पर यह आसान है और इसका इस्तेमाल आसानी से किया जा सकता

- STARKs क्वांटम रेसिस्टेंट होते हैं, क्योंकि वे कॉलिसन रेसिंस्टेंट हैशिंग पर निर्भर हैं और यह एक फ़्यूचर प्रूफ़ सॉल्यूशन है.


<br>

### ध्यान देने योग्य ज़रूरी बातें:

- ZK तकनीक की मदद से ब्लॉकचेन की परफ़ॉर्मेंस को बढ़ाने का काम अभी चल रहा है और इसे विकसित किया जा रहा है. इसलिए, अभी यह कह पाना मुश्किल है कि कौन-सी तकनीक सबसे कारगर बनकर उभरेगी. ZKP जेनरेट करने और ट्रांज़ेक्शन बढ़ाने की सबसे नई तकनीक के अलावा कुछ और भी ऐसी चीज़ें हैं जो यह तय करने में बड़ी भूमिका निभाती हैं कि सबसे बढ़िया तकनीक कौनसी है.

- अभी के हिसाब से देखा जाए, तो ऐसा लगता है कि Polygon zkEVM सबसे आगे है, क्योंकि इसकी वजह से ZK-आधारित स्केलिंग सॉल्यूशन से जुड़ी समस्याएँ लगभग हल हो गई हैं. साथ ही, zkEVM को मार्केट में सबसे पहले यह काम कर दिखाने का फ़ायदा भी मिला है. यह पहली तकनीक है जो ZK पर आधारित, EVM के जैसी VM है, जो मार्केट में इस्तेमाल किए जाने के लिए तैयार है.

- इसके साथ ही ध्यान देने योग्य दूसरी तकनीक है Polygon Miden की Miden VM, जिसे अभी बनाया जा रहा है. इसका लक्ष्य है ऐसे एडवांस फ़ीचर लाना जो अभी ईथेरियम पर मौजूद नहीं हैं. इसके बारे में अभी गहराई से चर्चाएँ जारी हैं और यह अभी डेवलप की जा रही है.


<br>

### EVM की कंपैटिबिलिटी Vs EVM की अक्विवलेंस

EVM कंपैटिबल VM, ईथेरियम की L2 में चल रहे ज़्यादातर डिसेंट्रलाइज़ ऐप्स को ऑनबोर्ड कराने का सबसे तेज़ और आसान तरीका है, लेकिन यह स्वाभाविक रूप से सामान्य और टिकाऊ समाधान नहीं है. EVM के डेवलपमेंट से अप-टू-डेट रहने और इंजीनियरिंग रिसोर्स को ऑप्टिमाइज़ करने के लिए, सबसे अच्छा तरीका है EVM का अक्विवलेंस हासिल करना.

- L2 रोल-अप से हम यह चाहते हैं कि ईथेरियम पर चल रहे सभी डिसेंट्रलाइज़ ऐप्स और टूल्स को कम से कम बदलावों और मौजूदा कोडबेस के हिसाब से ही डिप्लॉय कर पाएँ

- सबसे तेज़ी से ऐसा कर पाने का एक तरीका यह है कि एक कस्टम VM बनाई जाए जो L2 के यूज़र और EVM के बीच प्रॉक्सी का काम करेगी. इन ट्रांज़ेक्शन को पूरा करने के अलावा VM रोल-अप के नियमों और स्केलिंग फ़ीचर्स को लागू करने का काम भी करेगी.

- यह सॉल्यूशन मार्केट में इस्तेमाल किए जाने के लिए जल्दी तैयार हो सकता है, लेकिन इस सॉल्यूशन को लागू करने से तकनीकी समस्याएँ आ सकती हैं, क्योंकि टीमों को EVM का डेवलपमेंट जारी रखने के लिए कस्टम VM के कोडबेस को बनाए रखना होगा. उदाहरण के लिए, EVM की सभी फ़ंक्शनैलिटी L2 पर डिप्लॉय किए गए ऐप्स के लिए उपलब्ध नहीं होंगी, क्योंकि L2 के VM को अपने VM और EVM दोनों के लिए ऑपकोड की 1-टू-1 मैपिंग लागू करनी होगी. इसके अलावा, L2 टीमों को अपने VM को सपोर्ट करने के लिए कस्टम टूल बनाने में कीमती इंजीनियरिंग रिसोर्स का इस्तेमाल करना होगा, क्योंकि मौजूदा EVM टूल 100% कंपैटिबल नहीं है।

- इसका सॉल्यूशन यह है कि ओरिजनल ईथेरियम येलो पेपर में बताई गई बातों के हिसाब से, EVM को फिर सेट किया जाए और L2-स्केलिंग के फ़ीचर्स को VM में शामिल किया जाए. इसकी मदद से L2 टीमें, ओरिजनल EVM के लिए बनाए गए मौजूदा टूल्स का ज़्यादा फ़ायदा ले पाएँगी और अपने इंजीनियरिंग रिसोर्स को सही तरीके से ऑप्टिमाइज़ कर पाएँगी. साथ ही, कम कस्टम कोड का मतलब होगा कि VM में गड़बड़ियों की संख्या भी कम होगी.


